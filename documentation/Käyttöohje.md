## Käyttöohje

Kirjautumis- ja rekisteröintinäkymiin pääsee oikean yläkulman linkeistä. Rekisteröityminen luo uuden asiakaskäyttäjän (admin-käyttäjä luodaan tietokannanhallintajärjestelmällä). Vasemman yläkulman otsikosta pääsee takaisin etusivulle.

### Ylläpitäjän näkymät

Ylläpitäjän oikeudet omaavalla käyttäjällä on mahdollista hallinnoida kategorioita ja tuotteita. Ylläpitäjä voi myös tarkastella tilauksia ja merkitä niitä suoritetuiksi. Ylläpitäjän tunnuksilla kirjautuneelle käyttäjälle näytetään sivun vasemmalla puolella linkit tilauksiin, tilastoihin, tuotteiden lisäysnäkymään ja kategorioiden hallintanäkymiin. Näiden linkkien alla on listattu olemassa olevat kategoriat. Sivun keskellä listataan tuotteita, joilla on linkit päivittämiseen ja poistamiseen.

Linkistä "**Lisää kategoria**" avautuu lomake, johon täytetään kategorian nimi. Kun kategoria lisätään napista "Lisää kategoria", palataan etusivulle. Mikäli lomake täytetään virheellisesti, sivulle tulostuu kuvaavia virheviestejä ja kategoriaa ei lisätä.

Linkistä "**Päivitä kategoria**" avautuu lomake, jolla voidaan muokata kategorian nimeä. Sivulle tulostuu virheviesti, mikäli syötteen validointi epäonnistuu.

Linkistä "**Poista kategoria**" avautuu lomake, jolla voidaan poistaa kategoria valitsemalla se valikosta. Sivulle tulostuu virheviesti, jos kategoriaa ei löydy.

Linkistä "**Lisää tuote**" avautuu lomake, johon täytetään lisättävän tuotteen tiedot. Kategoria-valikosta voidaan valita tuotteen kategoria. Vähintään yksi kategoria on oltava olemassa tuotteen lisäämiseksi. Mikäli lomake täytetään virheellisesti, sivulle tulostuu kuvaavia virheviestejä ja tuotetta ei lisätä.

Tuotteen "**Päivitä**"-linkistä avautuu lomake, jolla voidaan muokata tuotteen tietoja. Sivulle tulostuu virheviestejä, mikäli päivitettävien tietojen validointi epäonnistuu.

Tuotteen "**Poista**"-linkistä tuote voidaan poistaa. Sivu näyttää linkin klikkauksen jälkeen varmistusikkunan, josta voi perua poistamisen.

Linkistä "**Tilaukset**" avautuu listaus kaikista asiakkaiden tekemistä tilauksista. Klikkaamalla tilauksen numeroa avautuu listaus tilauksen sisältämistä tuotteista. Tilausten statusta voi vaihtaa klikkaamalla "Suoritettu"-sarakkeen nappeja.

Linkistä "**Tilastot**" avautuu näkymä, jossa on listattu erilaisia tilastoja tietokannasta.

### Asiakkaan näkymät

Asiakaskäyttäjä voi tarkastella tuotteita, kategorioita ja omia tilauksiaan. Sivun vasemmalla puolella on listattu kategoriat ja keskellä tuotteet. Ylhäällä navigointipalkissa on linkit ostoskoriin, omiin tilauksiin ja uloskirjautumiseen. Tuotelistauksen yläosassa on valikko, josta voi järjestää tuotteita hinnan perusteella.

Tuotteen "**Lisää koriin**"-linkistä tuote siirretään ostoskoriin. Ostoskorinäkymässä on mahdollista tyhjentää ostoskori tai tilata listatut tuotteet. Linkistä "**Tilaa**" siirrytään tilausnäkymään, johon täytetään toimitustiedot. Sivulle tulostuu virheviestejä, jos syötetyt tiedot ovat virheellisiä. Lähetetty tilaus näkyy omalla tilaussivulla.