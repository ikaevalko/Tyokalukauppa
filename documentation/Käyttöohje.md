## Käyttöohje

### Ylläpitäjän näkymät
Ylläpitäjän oikeudet omaavalla käyttäjällä on mahdollista hallinnoida kategorioita ja tuotteita. Kirjautumis- ja rekisteröintinäkymiin pääsee oikean yläkulman linkeistä. Ylläpitäjän tunnuksilla kirjautuneelle käyttäjälle näytetään sivun vasemmalla puolella linkit hallintanäkymiin. Näiden linkkien alla on listattu kaikki kategoriat. Sivun keskellä näytetään näkymästä riippuen joko tuotteita, lomakkeita tai tilastoja.

Linkistä "**Lisää kategoria**" avautuu lomake, johon täytetään kategorian nimi. Kun kategoria lisätään napista "Lisää kategoria", palataan etusivulle. Mikäli lomake täytetään virheellisesti, sivulle tulostuu kuvaavia virheviestejä ja kategoriaa ei lisätä.

Linkistä "**Päivitä kategoria**" avautuu lomake, jolla voidaan muuttaa kategorioiden nimiä. Päivitettävän kategorian on oltava olemassa. Lomake näyttää virheviestejä, mikäli syötteen validointi epäonnistuu.

Linkistä "**Poista kategoria**" avautuu lomake, jolla voidaan poistaa kategoria nimen perusteella. Poistettavan kategorian on oltava olemassa. Sivulle tulostuu virheviesti, jos kategoriaa ei löydy.

Linkistä "**Lisää tuote**" avautuu lomake, johon täytetään lisättävän tuotteen tiedot. Kategoria-kenttään täytettävän kategorian on oltava olemassa. Kun tuote lisätään napista "Lisää tuote", palataan etusivulle. Mikäli lomake täytetään virheellisesti, sivulle tulostuu kuvaavia virheviestejä ja tuotetta ei lisätä.

Linkistä "**Päivitä tuote**" avautuu lomake, jolla voidaan muuttaa tuotteiden tietoja. Aluksi täytyy syöttää sen tuotteen nimi, jota halutaan päivittää. Jos tuotetta ei löydy, tulostuu virheviesti. Muuten näytetään päivityslomake, jossa näkyy tuotteen tiedot. Sivulle tulostuu virheviestejä, mikäli päivitettävien tietojen validointi epäonnistuu.

Linkistä "**Poista tuote**" avautuu lomake, jolla voidaan poistaa tuote nimen perusteella. Poistettavan tuotteen on oltava olemassa. Sivulle tulostuu virheviesti, jos tuotetta ei löydy.

### Asiakkaan näkymät
Asiakaskäyttäjällä tai kirjautumattomana on mahdollista tarkastella tuotteita ja kategorioita. Tilausten tekemistä ei ole vielä toteutettu.
